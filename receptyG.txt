120 g hladká múka
1/4 čajovej lyžičky soľ
180 ml mlieko
120 ml voda
2 vajcia
100g maslo, roztopiť v mikrovĺnke
3 polievkové lyžice hnedý cukor
1/2 polievkovej lyžice škorica
1/4 čajovej lyžičky zázvor
1/2 čajovej lyžičky muškátový orech
1/8 čajovej lyžičky mletý klinček
Rastlinný olej
2 banány, nakrájané na 1cm plátky

Postup

V mixéri zmiešajte múku, soľ, mlieko, vodu, vajcia a 1 polievkovú lyžicu masla. Mixujte pulzným módom po 10 sekúnd až kým nie je cesto hladké. Zakryte ho a uložte do chladničky na 20 minút.

V malej miske zmiešajte zvyšok masla, hnedý cukor, škoricu, zázvor, muškátový orech a klinček a odložte nabok.

Nahrejte panvicu a ľahko ju potrite olejom. Na každú palacinku použite asi 1/4 pohára cesta ktoré rýchlo rozlejte po panvici aby sa rovnomerne rozložilo. Pečte na strednom stupni (ja pečiem na 10 z 15) cca 1 minútu z každej strany, alebo dlhšie ak je to potrebné.

Rozohrejte panvicu na strednom ohni a pridajte maslo s koreninami spolu s banánmi. Smažte až kým banány nie sú do zlatohneda a na okrajoch sa cukor začne karamelizovať. Osmažte na oboch stranách, asi 4 minúty.

Palacinky zložíme na štvrtinky, položíme na tanier a pridáme skaramelizované banány navrch ako toping.

Pripravte si cesto
Palacinkové cesto si môžete pripraviť aj vopred a uložiť v nepriedušnej nádobe v chladničke po dobu dvoch dní.

#
Suroviny pre 4 porcie

650g steak
650g baby zemiaky
1 polievková lyžica olivový olej
42g maslo
5 cesnakových strúčikov
1 čajová lyžička tymián
1 čajová lyžička rozmarín
1 čajová lyžička oregano
Soľ a čerstvo drvené čierne korenie
Čili papričky, drvené

Marináda

80ml sójová omáčka
1 polievková lyžica olivový olej
1 polievková lyžica pálivej omáčky (napr. tabasco)
Čerstvo drvené čierne korenie

Steak nakrájajte na menšie kúsky a zmiešajte so sójovou omáčkou, olivovým olejom, tabascom a čiernym korením. Položte stranou a nechajte marinovať.

Nakrájajte si zemiaky a v panvici na strednom až vyššom ohni (10-11 stupeň z 15) spolu roztopte 14g masla a jednu polievkovú lyžicu olivového oleja. Pridajte zemiaky, osoľte a zakryte panvicu pokrievkou. Pečte ich až kým nie sú opražené a zvnútra mäkké, občas ich premiešajte aby sa opekali zo všetkých strán. Až budú hotové presypte ich na tanier a položte stranou.

V miske si zmiešajte tymián, rozmarín, oregano a drvené čili papričky. V tej istej panvici kde ste sa robili zemiaky si teraz roztopte zvyšné maslo(28g), pridajte pripravené koreniny a prelisovaný cesnak. Nakrájané kúsky mäsa poukladajte na rozohriatu panvicu a pečte asi 1 minútu na kazdej strane.
<beef-and-potatoes-recipe.webp>
#
Recept na 4 porcie
1,2kg kuracích krídel
1 polievková lyžica soli
1 čajová lyžička čierneho korenia
1 čajová lyžička údenej papriky
2 polievkové lyžice prášku do pečiva
pikantná medová omáčka:
113g med
104g Sriracha omáčka
1 polievková lyžica ryžový ocot (alebo aký máte doma)
1/4 čajovej lyžičky sezamový olej
sezamové semienka na posypanie

Zmiešajte spolu soľ, čierne korenie, údenú papriku a prášok do pečiva. Obaľte krídla a poukladajte ich na plech. Pečte na 220 stupňoch pričom ich kazdých 15-20 minút obracajte na druhú stranu. Celková doba pečenia je jedna hodina.
<kridelka.jpg>
#
1 veľká cibuľa
1 červená paprika
2 strúčiky cesnaku
1 polievková lyžica olej
1 čajová lyžička mletého čili (alebo 1 polievková lyžica ak máte menej šťipľavú papriku)
1 čajová lyžička červená paprika
1 čajová lyžička rímska rasca
500g mleté hovädzie mäso
1 kocka hovädzí bujón
400g plechovka lúpané paradajky
1/2 čajovej lyžičky majorán
1 čajová lyžička cukor
2 polievkové lyžice paradajkový pretlak
410g plechovka červené fazule
ryža ako príloha

Pripravte si zeleninu. Nakrájajte cibuľu na kocky, čím menšie tým lepšie. Nakrájajte papriku, ošúpte si cesnak.
 
Na panvicu pridajte polievkovú lyžicu oleja a rozohrejte ju na strednom ohni. Pridajte cibuľu a pražte kým nie je mäkká a jemne priesvitná, cca 5 minút.
 
Pridajte prelisovaný cesnak, nakrájanú papriku, čajovú lyžičku čili prášku alebo polievkovú lyžicu mletej štipľavej papriky, jednu čajovú lyžičku červenej papriky a jednu čajovú lyžičku rímskej rasce. Zamiešajte a pražte ďalších 5 minút.
 
Zvýšte oheň a pridajte mleté mäso. Miešajte až kým sa všetko mäso nezatiahne, približne 5 minút.
 
Pripravte si bujón - rozmrvte kocku v 300 ml horúcej vody, a pridajte ho k mäsu. Ďalej pridajte 400g plechovku lúpaných paradajok, 1/2 čajovej lyžičky majoránu, 1 čajovú lyžičku cukru, čierne korenie (nešetrite ním), 1/4 ČL soľ, 2 polievkové lyžice paradajkového pretlaku a všetko poriadne premiešajte.
 
Privedte do varu, zakryte a nechajte variť 20 minút. Občas premiešajte aby sa na spodku nič nepripálilo.
 
Precedte fazule a pridajte ich do hrnca. Znova privedte do varu a nechajte variť 10 minút, tentokrát bez pokrievky.
 
Ochutnajte a doladte chuť koreninami ak je to potrebné. Vypnite oheň a pred podávaním nechajte aspon 10 minút stáť aby sa premiešali chute

#
pažítka
2 červené papriky
1 bochník chleba
450g slanina
3 črievka syra Bambino
1 kyslá smotana
mleté čierne korenie
mleté biele korenie (nemusí byť)
vegeta
 
Z chleba odrežte vŕšok, vyberte vnútro a všetko uložte na plech. Slaninu nakrájajte na kocky a dajte ju škvariť na panvicu. Nakrájajte si papriku, pažítku a odložte nabok na neskor.
 
Až bude slanina opečená, presypte ju do misky a masťou ktorá po nej zostala vytrite chlieb - zvnútra, zvonku, ako aj všetky vydlabané kúsky. Dajte ho zhruba na 15-20 minút zapiecť do rúry kým sa trochu neopraží.
 
Slaninu vráťte na panvicu a pridajte k nej bambino, smotanu, nakrájanú papriku, pažítku, korenie a vegetu. Varte niekoľko minút kým sa nerozpustí syr a môžete rovno podávať.
 
#
Recept pre dve porcie
 
50g pancetty alebo prosciutta
50g parmezán
2 žĺtky
1 strúčik cesnaku
25g maslo
200g špagety
soľ, čierne korenie
 
Z prosciutta odstráňte mastné časti a nakrájajte ho na kocky. Začnite variť špagety. V miske vymiešajte žĺtky a pridajte k nim soľ, čierne korenie a polovicu parmezánu.
 
Strúčik cesnaku ošúpte a bočnou stranou noža na neho pritlačte aby sa trochu rozpučil.
 
Na panvici roztopte maslo a pridajte prosciutto s cesnakom. Pražte na strednom ohni cca 5 minút, až kým prosciutto nie je do zlatista a do chrumkava. Strúčk cesnaku už môžete vybrať.
 
Znížte teplotu na panvici a počkajte kým sa dovaria špagety.
 
Uvarené špagety nepreplachujte ale povyberajte ich z hrnca a preložte na panvicu k prosciuttu. O vodu sa nebojte, pokojne si jej tam z hrnca ešte prilejte aby špagety neboli príliš suché.
 
Špagety na panvici prelejte vyšľahanými vajíčkami a niekoľko krát premiešajte aby omáčka zhustla. Nepreháňajte to, vajíčka by sa nemali zmeniť na praženicu.
 
Ak sa vám to stále zdá byť suché, prilejte viac vody zo špagiet. Zvyšný parmezán si pridajte podľa chuti.
 
#
2 polievkové lyžice olivového oleja
14g masla do uvarených špagiet
1 veľká cibuľa, nakrájaná
1 stonka zeleru, nakrájaná
1 mrkva, nakrájaná
3 plátky slaniny, nakrájaná na kocky
2 strúčiky cesnaku
500g mleté hovädzie mäso
1 pohár mlieka
1 pohár suché biele víno
2 plechovky lúpaných paradajok
1 čajová lyžička oregano
1 čajová lyžička tymián
1 čajová lyžička bazalka
1/8 lyžičky muškátový oriešok, mletý
špagety
parmezán
soľ
čierne korenie
 
Zohrejte  panvicu na strednom ohni, pridajte olivový olej, slaninu a pražte až kým slanina nie je do chrumkava, asi 8-10 minút.
 
Pridajte cibuľu, zeler, mrkvu, oregano a pražte kým zelenina nezačne mäknúť, cca ďalších 8-10 minút
 
Pridajte prelisovaný cesnak a varte 2 minúty
 
Pridajte hovädzie mäso, veľkú štipku soli, čierne korenie. Miešajte až kým sa všetko mäso nezatiahne.
 
Prilejte mlieko a varte až kým sa neodparí. Pridajte muškátový orech
 
Pridajte víno a varte kým sa neodparí. Pridajte paradajky, bazalku, tymián a privedte do varu. Znížte oheň tak aby omáčka len minimálne bublala a varte bez pokrievky 3 hodiny. Občas premiešajte a dolejte vodu ak treba.
 
Uvarte špagety, preceďte ich a pridajte k nim maslo - v pomere približne 14g masla na 500g surových špagiet
 
Dochuťte omáčku korením, soľou prípadne cukrom ak by bola kyslá
 
Omáčku nemusíte variť 3 hodiny v kuse ale varenie môžte prerušiť a pokračovať neskôr.
 
#
200g zemiaky
400g polohrubá múka
1/2 čajovej lyžičky soli
polovica droždia
0,5dl mlieka
1,5dl vody
1 lyžička cukru
olej na pečenie
 
Zemiaky v šupke uvarte, keď vychladnú ošúpte a vidličkou rozpučte.
 
Urobte kvások. Zmiešajte vlažné mlieko, droždie, cukor a nechajte stáť aspon 15 minút.
 
Do misky dajte múku, zemiaky, soľ, kvások a pri hnietení postupne prilievajte vodu. Cesto mieste až kým sa nebude oddeľovať od bokov misy.
 
Prikryte ho a nechajte kysnúť asi 30 minút.
 
Langoše môžete vyrobiť na pomúčenej podložke, alebo ak ich chcete mat chrumkavejšie, ako zo stánku, tak cesto nemúčte ale použite rukavice ktore polejete olejom aby sa vám na ne cesto nelepilo.
 
Na vyprážanie použite dostatok oleja, tak aby langoš v panvici plával. Pečte na strednom ohni, kým nebude mať  farbu do zlatista.

#

1 polievková lyžica kokosový olej
1 veľké alebo 2 malé jablká nakrájané na kúsky
1/2 čajovej lyžičky škorice
štipka muškátový oriešok mletý
30g orechov
90g ovsené vločky
480ml mlieko, alebo mandľové mlieko
1 polievková lyžica javorový sirup

Na panvici na strednom ohni roztopte kokosový olej
 
Pridajte jablo a pražte 2-3 minúty. Pridajte škoricu a muškátový orech
 
Pridajte orechy, vločky, mlieko, a varte 5-7 minút za stáleho miešania
 
Nalejte do misiek a pridajte javorovy sirup, môžte pridať dalšie ovocie
 
#

700ml zeleninový bujón
2 (400g) plechovky krájaných paradajok
1 (425g) plechovka bielych fazúl (cannellini), precedené
2 mrkvy, ostrúhané a nakrájané
1 stonka zeleru, nakrájaná
150g cibuľa, nakrájaná
1 čajová lyžička tymián
1/2 čajovej lyžičky šalvie
2 bobkové listy
soľ a mleté čierne korenie
150g cestovín
1 stredne veľká cuketa, nakrájana
50g čerstvý alebo aj mrazený špenát, nahrubo nakrájaný
na podávanie parmezán
na dochutenie najlepšie čerstvá bazalka
 
V hrnci zmiešajte bujón, paradajky, fazule, mrkvu, zeler, cibuľu, tymián, šalviu, bobkový list, pol čajovej lyžičky soli a pol čajovej lyžičky čierneho korenia.
 
Zakryte a varte dve(?) hodiny.
 
Pridajte cuketu, špenát a varte ďalších 20 minút
 
Pridajte cestoviny a varte 10-15 minút
 
Podavajte s parmezánom a čerstvou bazalkou
 
#

106g hrozienka
240ml horúca voda
390g hladká múka
3 polievkové lyžice kryštálový cukor
14g prášok do pečiva
1/2 čajovej lyžičky soli
170g maslo, nakrájané na kúsky
240ml mlieko
1 vajce
1 polievková lyžica vody
 
Rozohrejte rúru na 190 stupňov a namáčajte hrozienka do horúcej vody na 10 minút
 
Zmiešajte spolu múku, cukor, prášok do pečiva a soľ. Pridajte kúsky masla a mieste rukou kým sa vsetko maslo nerozpadne
 
Prilejte mlieko a všetko spolu dobre vymieste
 
Cesto vyvaľkajte na 2 až 2,5 cm, povykrajujte keksy a uložte na pekáč
 
Vyšľahajte vajce s jednou lyžicou vody a keksíky potrite
 
Pečte do ztatista, asi 20 minút

#
1/2 kg polohrubej múky
1/2 kocky čerstvého droždia 
3 dl mlieka 
smotana na šľahanie 125 ml
1/2 čajovej lyžičky soli
1 čajová lyžička cukru
2 žĺtky 
0,25 dl rumu
Na dochutenie džem, práškový cukor, jogurt
 
Z uvedeného množstva mlieka si odoberieme 1 dl a pripravíme kvások - mlieko má byť vlažné, štipku soli a pol lyžičky cukru, nechať vykysnúť aspoň 10 min.
 
Do preosiatej múky dáme soľ, cukor, premiešať, pridať kvások, žĺtky, smotanu, rum, zvyšné mlieko a vymiesime cesto
 
Nechame kysnúť 1 hodinu alebo aj viac
 
Cesto vyvaľkáme na 1 cm a naolejovaným pohárom povykrajujeme šišky
 
Ak v strede šišky vytlačíte jamku tak budú viac plné - cesto sa rozostúpi do krajíkov
 
Vyprážame na strednom ohni, prvú stranu pod pokrievkou, druhú bez

#

olivový olej
2 plátky slaniny, nakájaná na kocky
1 menšia cibuľa, nakrájaná na kocky
1 strúčik cesnaku, nakrájaný nadrobno
1 plechovka lúpaných paradajok (400g)
olivy, nakrájané
1 dl vína
1 čajová lyžička cukru
soľ, čierne korenie
cestoviny
parmezán
 
Dáme variť cestoviny
 
Na panvici zohrejeme olivový olej a opečieme slaninu. Nie prilíš a nie málo, cca kým začnú hnednúť okraje. Pridáme cibuľu a cesnak, pražíme kým nezískaju zlatistú farbu
 
Pridáme paradajky, cukor, olivy, soľ, čierne korenie, víno a varíme na miernom ohni 30 minút, alebo dlhšie, až kým dostatočne nezhustne omáčka.
 
Nastavíme chuť - soľ, čierne korenie, cukor
 
Uvarené cestoviny vysypeme na panvicu k omáčke a premiešame
 
podávame s parmezánom
 
#

0,5kg hovädzie mäso
0,5kg bravčové mäso
cibuľa – objemovo ako mäso, zhruba 4 veľké cibule
4-5 PL olej
guášové korenie polovica sáčku (14g)
1 konzerva lúpaných paradajok
1 PL pretlak
1 zelená paprika
1 PL majorán
1 PL červená paprika
1/2 PL údená paprika
1 PL vegeta
1 ČL čierne korenie
1 ČL soľ
1 kávová lyžička rasca (opatrne s ňou)
2-3 strúčiky cesnaku
bobkový list 2ks
maďarský paprikový krém – polovica tuby (40g)
gulášový krém – polovica tuby (35g)
hovädzí bujón
4-5 zemiakov
 
cibuľa.. neboj sa jej - usmaž na oleji (musí stratiť objem aspoň na pol, do slabo hneda ale nespáľ, potrvá to oveľa dlhšie ako si myslíš) je to základ, dá sladkastu smaženú chuť a počas varenia sa rozpustí - zahusti guláš 

mimo ohňa pridaj mletú červenú papriku 1PL a premiešaj aby sa trochu rozpustila 

pridaj mäso a cesnak (nesoliť!! Aby mäso pustilo šťavu) a na miernom ohni praž kým sa šťava neodparí

prilej vodu cca 1L, 1 KL soľ, 0,5 KL čierne korenie, paradajky, gulášové korenie (pol sáčku), 1KL rascu, pretlak 1PL, 2 bobkové listy, hovädzí bujón, 1 PL vegetu, pol PL údenej papriky

paprikový krém - podľa chuti, je pikantný (ja dávam asi pol tuby), gulášová pasta – pol tuby alebo menej

chill now, raz za čas pomiesaj a prilej vodu - voda by mala byt z konvice horúca aby sa neprerušil bod varu - varit cca hodinu alebo viac kym mäso nezmäkne

už keď sa ti mäso pozdáva že môže byť, daj nakrájané zemiaky, papriku a majoránku 1PL, var kým zemiaky nezmäknú (cca 20 min)

nastav chuť - soľ, čierne korenie, gulášové korenie, vegetu - podľa potreby 

#

recept pre 2 porcie
 
350 ml zaváraného leča
40g  slaniny, nakrájaná na malé kocky
1 špekačka
25g masla
1 menšia cibuľa, nakrájaná
1 strúčik cesnaku
soľ, čierne korenie
3/4 čajovej lyžičky grilovacie korenie
1/3 čajovej lyžičky drvený kmín
1/3 čajovej lyžičky majorán
 
Nakrájame si na kocky cibuľu, špekačku olúpeme a nakrájame na polmesiačiky, nakrájame nadrobno cesnak.
 
Slaninu mierne opražíme na troche oleja, potom pridáme špekačku, maslo a cibuľu. Všetko spolu popražíme do zapenenia cibule
 
Pridáme lečo, soľ (len trochu), čierne korenie, grilovacie korenie, kmín, cesnak a vsetko dobre zamiešame.
 
Prikryjeme a na miernom ohni dusíme 20 minút. Ak sa šťava príliš skoro odparí tak dolejeme vodu
 
Tesne pred dokončením  pridáme 1/3 čajovej lyžičky majoránu

#

200g umyté hríby
28g maslo
1 polievková lyžica cibule (na kocky)
mletá paprika
čierne korenie, soľ
 
Na 2 PL masla zapeníme 1 PL (mierne kopcovitú) cibule, mimo ohňa pridáme červenú papriku (málo, len aby sa trochu zafarbilo maslo)
 
Pridáme hríby, čierne korenie, soľ a chvíľu necháme odkryté pražiť aby sa trochu vyparila silnå vôňa šampiňonov, asi 3 minúty
 
zakryjeme a na miernom ohni pražíme kým sa neodparí voda, cca 15 minut. Ak by sa odparila príliš rýchlo tak trochu vody prilejeme a necháme povariť
 
Miešame až kým sa maslo pod hubami začne pražiť - je číre.
<hriby.webp>
#

255g hladká múka
1 čajová lyžička sóda bikarbóna
2 čajové lyžičky kukuričný škrob
1 čajová lyžička soli
170g maslo, roztopené a vychladené, konzistencia asi ako majonéza
185g tmavý hnedý cukor ("1 cup lightly packed")
100g biely cukor
2 veľké vajíčka
2 polievkové lyžice vanilkový extrakt
240g čokolády, nakrájanej na malé kúsky (chocolate chips)
 
V miske zmiešajte múku, sódu, kukuričný škrob a soľ, položte stranou
 
V ďalšej miske ručným mixérom vymixujte maslo a oba cukry, mixujte asi 1 minútu. Pridajte vajcia a vanilku. Mixujte len pokiaľ sa všetko nepremieša
 
Pridajte ingrediencie z prvej misky a mixujte len minimálne, pokiaľ sa nestratia všetky hrudky z múky. Do cesta pridajte čokoládu, zakryte ho a dajte do chladničky na 30-60 minút.
 
Vyberte cesto z chladničky von a zohrejte rúru na 175 stupňov.
 
Z cesta vyrobte guľky veľkosti cca 60ml (1/4 cup), každú rozlomte na polovicu a zlepte ich opačnou stranou, teda tá predtým vnútorná "roztrhnutá" strana bude teraz vonkajšia.
 
Guľky ukladajte na plech vystlaný papierom na pečenie. Do rúry môžte dať dva plechy naraz, na 10-14 minút.
 
Cookies vyberte keď budú okrajte do zlatista a stred ešte vyzerá byť mäkký, ako keby nedopečený
 
Nechajte ich vychladnúť na pekáči asi 15 minút

#

suroviny na 6 waflí:
 
345g múka
3/4 čajovej lyžičky prášok do pečiva
3 vajcia
53g roztopené maslo
1/2 čajovej lyžičky soľ
23g cukor
345ml mlieko
3/4 čajovej lyžičky vanilkový extrakt
 
Vo väčšej miske zmiešajte múku, soľ a prášok do pečiva
 
V inej miske vyšľahajte na penu žĺtky s cukrom, pridajte vanilkový extrakt, maslo, mlieko a dobre premiešajte. Pridajte k múke a rýchlo premiešajte aby sa nespravili hrudky.
 
Z bielkov vyšľahajte sneh a pridajte do misky k ostatným surovinám
 
Waflovač potrite maslom, naplnte cestom a pečte cca 5 minút

#

500g hovädzie mäso (80% chudé, 20% tučné)
1 žĺtok
1 PL worcestrovej omáčky
žemle (domáce)
šalátové listy
slanina plátky
paradajky
syr (mäkký, plátky)
syr (eidam alebo gouda plátky)
zaváraná uhorka
Soľ a čierne korenie podľa chuti
 
Dresing
 
3 PL kečupu
1 PL horčice
2 PL majonézy
8 kvapiek tabasca
1/2 ČL sušeného oregana
 
BBQ omáčka

2 PL (28g) maslo
1 malá cibuľa, nadrobno nakrájaná
1 väčší strúčik cesnaku
2 poháre (470g) kečup
1/3 pohára (93g) melasa z hnedého cukru
1/3 pohára (73g) hnedý cukor
1/3 pohára (77g) apple cider ocot
2 PL horčica
1 PL chili prášok
1 ČL čierne korenie
1/2 ČL kajenská paprika

Roztopte maslo, pridajte cibuľu a pečte do mäkka, cca 5 minút. Pridajte cesnak a pečte 30 sekúnd. Pridajte kečup, melasu, cukor, ocot, horčicu, čili prášok, čierne korenie a kajenskú papriku. Zamiešajte a varte asi 20 minút. Mixérom vymixujte do jemna. V chladničke môžete skladovať jeden mesiac. 

Mäso môžete pripraviť už hodinu (alebo i dlhšie) pred varením. Zmiešajte mleté hovädzie mäso so žĺtkom a s worcestrovou omáčkou, vytvarujte do placiek a vložte do chladničky.
 
Dôležité je všetko si vopred nachystať, pretože burger je hotový rýchlo. Vytiahnite mäsové placky z chladničky, osoľte a okoreňte z každej strany. Nakrájajte rajčinu a zaváranú uhorku na hrubšie plátky. Umyte šalát a nechajte ho odkvapkať.
 
Pripravte si taktiež dresing zmiešaním potrebných ingrediencií uvedených vyššie.
 
Mäso smažte z každej strany približne 4 minúty. Čas môžete prispôsobiť podľa toho, aký stupeň prepečenia máte radi. Otočte mäso iba raz a hneď po otočení položte naňho syr.
 
No a na záver už len dajte dokopy všetky suroviny, v tomto poradí: žemľa, dresing, šalát, rajčina, mäso, syr, slanina, uhorka, dresing, žemľa.

#

1kg kuracích stehien
3 PL medu
1 ČL dijonskej horčice
2 PL sójová omáčka
2 PL olivový olej
2-3 strúčiky cesnaku
1 ČL soľ
1/2 ČL čierne korenie
1/2 ČL kari korenie

Marináda: Zmiešame med, horčicu, sójovú omáčku, soľ, čierne korenie, kari korenie s olejom a cesnakom

Umyté a usušené stehná vložime do misy, zalejeme marinádou, premiešame a necháme v chladničke cez noc.

Mäso naukladáme na pekáč, zakryjeme a pečieme na 180 stupňoch asi hodinu. Sem tam podlejeme marinádou

Potom ho odkryjeme a pečieme na 220 ešte asi 10 minút
