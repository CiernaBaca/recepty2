Kuracie prsia 500g
2 lyžice worcestrovej omáčky
2 lyžice sójovej omáčky
1 mokka lyžička soli
2 lyžičky grilovacieho korenia
2 väčšie strúčiky cesnaku
2 polievkové lyžice oleja
štipka mletého čierneho korenia
olej na vyprážanie 
zemiakové cestičko: 
2 stredne veľké zemiaky
1 vajíčko
3 navŕšené lyžice polohrubej múky
 
Umyté a osušené kuracie prsia nakrájame asi na 1/2cm hrubé menšie plátky
 
dáme do misy, pridáme omáčky, mleté čierne korenie, soľ, grilovacie korenie, cesnak a olej
 
premiešame, zakryjeme a odložíme do chladničky na 24 hodín
 
Na druhý deň si rozmixujeme zemiaky, pridáme vajíčko, múku, premiešame
 
vznikne nám hustejšie cestíčko a pridáme do misy k mäsku. Premiešame, aby sa dostalo všade a postupne môžeme vyprážať v menšom množstve oleja.
 
Sú hotové raz-dva, tak radšej neodbiehajte.
 
Dresing: kyslá smotana, majolenka, najemno nakrájaná cibuľa a kyslá uhorka, trošku mlieka a plnotučnej horčice. Vynikajúci je, keď ho dochutíte troškou kôpru. K tomu zeleninový šalátik podľa vlastnej chuti.

#
Pstruhy ... 1 kus na jednu osobu
maslo
citrón
petržlenová vňať
soľ
provensálske korenie
tymián
cesnak
olej na vymazanie pekáča
 
Pstruhy som najskôr dôkladne umyla a ešte dôkladnejšie vysušila papierovou utierkou.
 
Potom som ho nasolila zvonku i z vnútra.  Do brušnej dutiny som vložila kúsky masla, nakrájaný citrón a veľa petržlenovej vňate. 
 
Rybky som vložila do pekáča, ktorého dno som pofŕkala olejom. Po vrchu som ich posypala provensálskym korenim a čerstvým timiánom, obložila cesnakom.
 
Šúpaním sa nezaťažujte .... stačí prekrojiť na polovicu.
 
Nepodliate a neprikryté upečieme v rúre  190 stupňov, asi 30 minút.
 
Podávame s opekanými zemiakmi, výborný je pokvapkaný výpekom a citrónovou šťavou.
 
#
200g cibuľa
2 ks list bobkový
6g korenie nové celé
4g škorica mletá
800g paradajky lúpané
80g pretlak paradajkový
100ml olej
20g soľ
100g cukor
100ml smotana na varenie
4 steblá bazalka čerstvá
200g syr tvrdý
 
Na oleji orestujeme cibuľu nakrájanú nadrobno. 
 
Pridáme koreniny, paradajkový pretlak, drvené paradajky, premiešame a povaríme asi 15 minút.
 
Prepasírujeme cez husté sitko, alebo rozmixujeme tyčovým mixérom. Vtedy ale musíme koreniny vybrať.
 
Pridáme smotanu a krátko prevaríme. Dochutíme soľou a cukrom.
 
Pri podávaní vložíme do polievky syr.

#
500g kuracie prsia
200 ml jogurt biely
korenie
soľ
horčica
cornflakes
 
Kuracie prsia si nakrájame na menšie kúsky. Jogurt si zmiešame s korením, soľou a horčicou.
 
Kura si namočíme na noc do jogurtu.
 
Cornflakes podrvíme, kura v ňom obalíme a dáme piecť na pečiacom papieri na 30 minút

#
350g brokolice
4ks kuracie prsia
1ČL vegety
1 strúčik cesnaku
1 PL sójovej omáčky
2 PL olivového oleja
1 menšiu cibuľu
200g šampiňónov
120g plesňového syra
2 PL kyslej smotany
200ml smotany na varenie
soľ
mleté čierne korenie
vegeta
nasekanú petržlenovú vňať na ozdobenie
 
Umytú brokolicu rozoberieme na ružičky a 5 minút povaríme v slanej vode. Kuracie prsia umyjeme, osušíme papierovou utierkou a nakrájame na rezance.
 
Mäso okoreníme čiernym korením a vegetou, pridáme prelisovaný cesnak, sójovú omáčku a odložíme aspoň na 2 hodiny do chladničky.
 
Ošúpanú cibuľu pokrájame nadrobno, šam­piňóny očistíme a pokrájame na tenké plátky.
 
V panvici zohrejeme olej, orestujeme pokrájanú cibuľu a pokrájané šampiňóny. Potom pridáme kuracie mäso a 15 minút opekáme.
 
Nakoniec pridáme predvarenú brokolicu, kúsky rozdrobeného plesňového syra, kyslú smotanu a zalejeme smotanou na varenie. 
 
Krátko povaríme, pokiaľ sa syr neroztopí. Opatrne ochutíme soľou, pretože plesňový syr je dosť slaný.
 
Na tanieri posypeme nasekanou petržlenovou vňaťou. Podávame s ryžou alebo s cestovinami. Vhodnou prílohou je paradajkový šalát. 

#
500g hladká múka
300ml mlieko
20g droždie
40g cukor
1ks vajce
1dl olej
soľ
 
Z trochu vlažného mlieka, trochu cukru a droždia urobíme kvások. Do múky pridáme vajce, štipku soli, cukor, kvások, mlieko a nakoniec olej. Vypracujeme cesto.
 
Necháme 40 minút vykysnúť.
 
Dáme na dosku, rozdelíme na 12 častí. Každú ušúľame na dlžku plechu. Prvú prenesieme na vymastený plech a potrieme olejom.
 
Prenesieme druhý šúľanec, potrieme olejom, až zaplníme plech.
 
Necháme ešte podkysnúť. Pomocou obracačky poprekrajujeme všetky šúľance.
 
Pečieme vo vyhriatej rúre pri 175 st. C 20 - 25 minút. Uvaríme krém a polejeme ním buchtičky.

#
350g ryźa
1 liter mlieko
20g maslo
80g práškový cukor
1ks vanilkový cukor
3ks vajíčka
čerešňový kompót
 
Ryžu prepláchneme, zalejeme mliekom, štipku osolíme a opatrne za občasného premiešania uvaríme skoro do mäkka. Ak treba, prilejeme ešte mlieko, aby neprihorela.
 
Necháme ju trochu vychladnúť, primiešame maslo, cukor a 3 žĺtky. Z bielkov vyšľaháme sneh a do ryže pridáme z neho dve tretiny. Zvyšok použijeme na záver. Pridáme aj odkvapkané čerešne alebo iné ovocie a celé to vylejeme do maslom vymastenej formy.
 

Pečieme vo vyhriatej rúre pri 180 st. C asi 40 minút. Na to potom navrstvíme zvyšný sneh, do ktorého zašľaháme lyžicu cukru.
Dáme dopiecť asi 10 minút
 
Podávame so šťavou z kompótu.

#
200g múka hladká
50g cukor hnedý trstinový (alebo biely)
1ks prášok do pečiva
1ks cukor vanilkový
2ks vajcia
250 ml mlieko
olej
štipka soli 
 
Zmiešame si múku, polovicu cukru,vanilkový cukor a prášok do pečiva. Potom pridáme žĺtky z 2 vajec, 2 lyžice oleja, mlieko a štipku soli.
 
Pekne vymiešame a následne si z bielkov a druhej polovice cukru vyšľaháme tuhý sneh, ktorý potom jemne vmiešame do cesta varechou.
 
Lievance si opečieme na panvici, ktorú si pred prvým lievancom potrieme olejom za pomoci servítky. Opekáme ich na minimálnom ohni aby sa nepripalili. Otáčame keď sa tvoria bublinky.
 
Vynikajúce sú s nutelou, s džemom, s arašidovým maslom, bielym jogurtom, javorovým sirupom, grankom, smotanou,zmrzlinou,šlahačkou...každému čo je po chuti. :)

#
250 g hladkej múky
90 g Sweet family práškového cukru
125 g masla
1 vajíčko
2 lyžice medu
1 a pol lyžičky škorice
 
Všetky ingrediencie dáme do misy a vypracujeme cesto. Uložíme ho na hodinu do chladničky.
 
Cesto potom rozvaľkáme na pomúčenej doske na približne 4mm a vykrajujeme z neho kolieska, ktoré potom opečiatkujeme.
 
Mne sa osvedčilo predtým pečiatku “namočiť” do múky a tak sa krásne odlepila od cesta. Taktiež sa vyvarujte príliš tenkému cestu, rýchlo sa pripečie a nebude to pekne otlačené.
 
Keksíky naukladáme na plech vystlaný papierom na pečenie a dáme piecť pri 190°C cca 8 minút. Treba to sledovať, rýchlo začnú hnednúť kraje.
 
Hotovo!

#
600 g kuracích pŕs nakrájaných na tenko
2 lyžice olivového oleja
240ml smotany na šľahanie
120ml kuracieho vývaru
1 lyžička sušeného cesnaku
1 lyžička talianskeho korenia
45g strúhaného parmezánu
1 hrnček špenátu, nasekaného
1/2 hrnčeka sušených paradajok
 
Vo veľkej panvici rozohrejte olivový olej a orestujte kuracie kúsky z každej strany dozlatista. Potom kura dajte bokom.
 
Do panvice vlejte smotanu, kurací vývar, cesnak, talianske korenie a strúhaný parmezán. Za stáleho miešania varte, kým omáčka nezhustne.
 
Potom pridajte nasekaný špenát a paradajky.
 
Chvíľku nechajte povariť, potom pridajte kuracie mäso, prehrejte a potom zložte z platne.

#
500g kuracie prsia 
soľ
korenie čierne mleté
korenie grilovacie
cesnak sušený
1 čajová lyžička horčica plnotučná
olej
smotana na šľahanie
100g syr gouda
 
Kuracie prsia upravíme na rezne, trochu ich naklepeme, osolíme, okoreníme (čierne korenie, grilovacie korenie, sušený cesnak) a potrieme horčicou.
 
Na rozohriatom oleji rezne sprudka opečieme a uložíme ich na pekáč.
 
Podlejeme výpekom a smotanou. Rezne zapekáme v rozohriatej rúre asi 15 minút.
 
Tesne pred dopečením posypeme nastrúhaným syrom a vložíme na pár minút do rúry, pokiaľ sa syr nerozpustí.

#
500g kuracie mäso
250g cibuľa
25g masť bravčová
1PL paprika mletá sladká
1ks paradajka
1ks paprika čerstvá
soľ
feferóny
 
Najskôr pripravíme poriadny cibuľový základ tak, že na masti orestujeme väčšie množstvo nasekanej cibule. Keď je cibuľa pripravená, nasypeme mletú červenú papriku, môžeme dať okrem sladkej aj štipľavú. Papriku krátko orestujeme a zalejeme menším množstvom horúcej vody.
 
Za stáleho miešania paprikovú cibuľu varíme. Keď sa tekutina odparí, znovu podlejeme, miešame, varíme. Toto robíme dovtedy, kým sa cibuľa nerozvarí a vznikne nám niečo ako omáčka s malým množstvom tekutiny. To je ten správny základ na ďalší postup prípravy perkeltu.
 
Do základu vložíme mäso, prudko ho opečieme za stáleho miešania, pridáme soľ podľa chuti, podlejeme vodou a pod pokrievkou dusíme na slabom ohni. Občas premiešame, aby sa nepripálil a ak treba málinko podlejeme.
 
Keď je mäso skoro mäkké, pridáme pokrájanú olúpanú paradajku a čerstvú papriku. Perkelt ešte povaríme, kým zelenina nezmäkne. Vôňa a chuť sa pridaním čerstvej zeleniny zvýrazní a perkelt sa troška prihustí.
 
K perkeltu podávame najčastejšie dusenú  tarhoňu. Pre milovníkov pikantných jedál odporúčam pridať nasekanú feferónku, alebo čili papričku :-)

#
150ml mlieko
100ml voda
1,5 PL droždie sušené
40 g maslo
2 PL med
1 PL soľ
2 ks vajce
500g múka hladká
ostatné:
1ks vajce
 
Do pekárničky nalejeme teplé mlieko a vodu (do 35 °C). Pridáme droždie, med, vajíčka, múku a na vrch soľ. Keď sa cesto začne miesiť, prilejeme rozpustené maslo. Necháme cesto spracovať a pol hodiny vykysnúť. Ak by príliš lepilo, prisypeme pri miesení trocha viac múky. Cesto je jemné, preto treba na podložku podsypať trocha múky a cesto rozdeliť najskôr na polovicu, potom znovu na polovicu a každý kus na tri časti. Získame tak 12 kúskov cesta.
 
Vygúľame žemličky a dlaňou ich pritlačíme. Placky preložíme na plech s papierom, alebo podložkou na pečenie. Zakryjeme ich čistou utierkou a necháme asi 15 minút podkysnúť. Pečieme na dvoch plechoch po 6 ks. Rúru predohrejeme na 180 stupňov. Žemle postriekame vodou z rozprašovača a vložíme ich piecť na 10 minút.
 
Vytiahneme plech z rúry, žemľe potrieme rozšľahaným vajíčkom a ihneď posypeme sezamovými semienkami. Takto robíme jednu po druhej, pretože vajíčko rýchle zasychá.
 
Pracujeme čo najrýchlejšie a plech vložíme nazad do rúry, aby sa žemle dopiekli ešte asi 15 minút. Keď chytia peknú farbu, plech vytiahneme z rúry a žemle necháme vychladnúť. Maslová vôňa sa už šíri po celej kuchyni, len vydržať aby vychladli :-)

#
1 menšia mrkva
1 vajce natvrdo
1 malý tuniak v olivovom oleji aj s olejom (Rio)
Bánovecka nátierka cca 1/2
1 ČL kečup
1 ČL horčica
Soľ
Korenie

#

Kvások:
100 ml mlieko
1/2 ks čerstvé droždie
2 ČL kryštálový cukor
Cesto:
400 g polohrubá múka
100 ml olej
200 ml mlieko
1 ČL soľ
Lekvár 

Kvások: Vlažné mlieko, droždie a cukor spolu zmiešame. Necháme na teplom mieste 20 min..

Preosejeme múku, pridáme olej, vlažné mlieko, soľ a hotový kvások..

Vypracujeme cesto a necháme ho na teplom mieste 45 min kysnúť..

Hotové cesto ešte raz jemne spracujeme, vyvaľkáme na hrúbku 1 cm a nakrájame na štvorce veľkosti 10x10 cm..

Na každý štvorec dáme ČL lekváru a vytvarujeme buchtičku, ktorú uložíme na vymastený plech..

Buchtičky potrieme olejom a necháme zakryté na plechu 20 min podkysnúť..

Pečieme v predhriatej rúre na 180°C do zlatova, 30-35 min.

#

Omáčka

200 ml smotany na šľahanie (33 %)
5 vajec
100 g trstinového cukru
300 ml mlieka
20 g mletej škorice
80 g hrozienok
30 ml rum

Ešte budeme potrebovať
1 veľká vianočka
3 jablká
20 g masla na vymazanie formy

Karamel:
200 g trstinového cukru
120 g medu
100 g masla
300 ml smotany na šľahanie (33 %)

Servírovanie:
1 vanička vanilkovej zmrzliny

Postup:
Omáčka

Vo väčšej mise zmiešame smotanu, vajcia, cukor, mlieko a škoricu. Pridáme scedené hrozienka, ktoré sme nechali namočené v tuzemáku.

Vianočku pozdĺžne rozrežeme a nakrájame na kocky.

Jablká ošúpeme, vyberieme jadrovníky a nakrájame na menšie kúsky.

Vianočku aj jablká pridáme do zmesi. Všetko spolu premiešame a prelejeme do formy vymazanej maslom. Pečieme v rúre vyhriatej na 170 °C približne 30 – 40 minút.

Karamel

Kým sa žemľovka pečie, pripravíme karamel. V hrnci zmiešame cukor, med, maslo a smotanu na šľahanie. Varíme približne 10 minút. Hotový karamel odstavíme, necháme mierne vychladnúť a prelejeme do menšej nádoby.

Upečenú žemľovku necháme vychladnúť vo forme a neskôr ju nakrájame na rezy.

Servírovanie

Žemľovku podávame s kopčekom zmrzliny preliatu karamelom.

#

2ks červená paprika (mäsitá)
1ks parenica neúdená
30g kešu oriešky
1 ČL sušený cesnak
1 ČL soľ
15ml olivový olej
bagety, prosciutto

Papriku upečieme (200 stupňov, 50 minút). Nakrájame syr, posekáme kešu a všetko vrátane upečených paprík hodíme do mixéra). Bagety môžeme zapiecť a podávame spolu s prosciuttom
